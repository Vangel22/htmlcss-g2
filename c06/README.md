# CSS Positioning

CSS позиционирањето се користи за да се одреди начинот на кој елементите ќе бидат распоредени на веб-страницата. Постојат различни типови на позиционирање кои овозможуваат флексибилност во дизајнирањето.

---

## 1. Static (Статично)

- **Опис**: Елементите се позиционираат според нормалниот тек на документот. Ова е стандардното (default) однесување на сите елементи.
- **Карактеристики**:
  - `top`, `right`, `bottom`, `left` и `z-index` немаат ефект.
  - Не се отстранува од нормалниот распоред (layout).

---

## 2. Relative (Релативно)

- **Опис**: Елементот се позиционира релативно на неговата нормална позиција.
- **Карактеристики**:
  - Полињата `top`, `right`, `bottom`, и `left` се користат за поместување.
  - Се задржува простор за елементот во нормалниот распоред (layout).

---

## 3. Absolute (Апсолутно)

- **Опис**: Елементот е отстранет од нормалниот распоред и не зафаќа простор на страницата. Се позиционира релативно на најблискиот родител со `position` различен од `static`.
- **Карактеристики**:
  - Ако нема позициониран родител, се позиционира релативно на иницијалниот блок (`html`).
  - Полињата `top`, `right`, `bottom`, и `left` ја одредуваат неговата позиција.

---

## 4. Fixed (Фиксно)

- **Опис**: Елементот е отстранет од нормалниот распоред и останува фиксиран на истото место на страницата, дури и при скролање.
- **Карактеристики**:
  - Се позиционира релативно на прозорецот на прелистувачот (`viewport`).
  - Полињата `top`, `right`, `bottom`, и `left` ја одредуваат неговата позиција.

---

## 5. Sticky (Залепено/лепливо)

- **Опис**: Елементот се позиционира според нормалниот тек на документот додека не достигне одредена граница, каде што останува "залепен" (sticky).
- **Карактеристики**:
  - Комбинира карактеристики на `relative` и `fixed`.
  - Полињата `top`, `right`, `bottom`, и `left` го одредуваат моментот кога ќе стане sticky.

---

# Семантички Елементи во HTML

Семантичките елементи во HTML се структурни тагови кои ја носат нивната значајна функција и опис. Тие овозможуваат кодот да биде разбирлив не само за програмерите, туку и за пребарувачите и асистивните технологии. Семантичките тагови подобруваат SEO и ја зголемуваат пристапноста на веб-страниците.

---

## Зошто се важни семантичките елементи?

1. **Подобра структура на документот**: Ги организира елементите на логичен начин.
2. **Подобра пристапност**: Екранските читачи полесно ги интерпретираат.
3. **SEO предности**: Пребарувачите полесно ги индексираат страниците.
4. **Подобрена читливост**: Кодот станува појасен и полесен за одржување.

---

# Layouts

Во CSS, **layouts** претставуваат начини за уредување и организирање на елементите на веб-страницата. Постојат различни техники и модели за распоредување, зависно од потребите на дизајнот.

## Floating Layouts

**Floating layouts** се креирани со својството `float`, кое е корисно за поставување на елементи еден до друг. Иако е постар модел, сè уште се користи за специфични намени.

**float** - позиционирање на елемент (left, right, none, inherit)
**clear** - кои елементи може да се позиционираат покрај прочистен (cleared) елемент. Го таргетира елементот под float. Ова поле ни кажува што треба да се случи со елемент што се наоѓа до float елемент

- Може да има вредности како: none, left, right, both, inherit

---

## 1. Float Left

- **Опис**: Елементот се поместува на левата страна од родителот, додека другите елементи го обиколуваат.
- **Карактеристики**:
  - Обезбедува организирање на елементите во лев редослед.
  - Може да се комбинира со `margin` за дополнително позиционирање.

---

## 2. Float Right

- **Опис**: Елементот се поместува на десната страна од родителот, додека другите елементи го обиколуваат.
- **Карактеристики**:
  - Создава распореди со десно подредување.
  - Идеално за елементи како менија или навигации.

---

## 3. Clearfix

- **Опис**: Техника која се користи за да се справи со проблемите на `float`, каде што елементите може да се преклопуваат или да ги игнорираат "лебдечките" елементи.
- **Карактеристики**:
  - Примена на `overflow: hidden` или `clearfix` класа на родителскиот елемент.
  - Гарантира дека распоредот ќе остане стабилен.

---

- Што е разликата помеѓу position fixed и sticky?

- Што се случува ако два елемнти дефнинирани еден по друг имаат правило float right?

- За што се користи css правилото clear?

- Која е разликата помеѓу head, header и heading?

- Како функционира правилото за позиционирање sticky.
